# OOP-Week-3-24.08.2559 

Classes and Object

##กล่าวนำ
  สัปดาห์นี้จะเรียนรู้เรื่องของคลาสในภาษา c# ซึ่งนักศึกษาทราบแล้วว่า คลาสก็คือแบบจำลองทางซอฟท์แวร์ของวัตถุในโลกแห่งความเป็นจริง(หรือในโลกแห่งจินตนาการก็ได้) 
คลาสจัดเป็นชนิดข้อมูลนามธรรม (Abstract Data Type) โดยจะทำการนิยามชนิดข้อมูลขึ้นใหม่ ให้เป็นสิ่งที่ง่ายและสะดวกในการนำมาเขียนโปรแกรม กล่าวคือ ในภาษาโปรแกรมอย่างภาษา C# จะมีชนิดข้อมูลที่ติดมากับภาษาในจำนวนที่จำกัด และไม่สอดคล้องกับความเป็นจริงสักเท่าใด เช่น ถ้าเราต้องการระบุชื่อสี เราอาจจะต้องสร้าง structure ของตัวเลขจำนวน 3 ชุด แทนสี แดง เขียว และน้ำเงิน จากนั้นจึงกำหนดค่าตัวเลขที่สื่อถึงสีต่างๆ และกำหนดชื่อให้มันด้วย enum จะเห็นว่าเป็นงานที่ซับซ้อน สุ่มเสี่ยงต่อการตกหล่นของข้อมูลขณะทำงาน เช่น กำหนดค่าองค์ประกอบสีไม่ครบถ้วน 
ในชนิดข้อมูลนามธรรม จะสร้างได้โดยการนำชนิดข้อมูลพื้นฐานที่มีอยู่แล้ว เช่น char, int, float, long, double ฯลฯ มาประกอบกันขึ้นเป็นชนิดข้อมูลใหม่ๆ เช่น วันที่ เวลา สี เป็นต้น
